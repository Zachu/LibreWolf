# LibreWolf

LibreWolf on versio seurapelistä Ihmissusi tai Mafioso. Pelissä pelaajille jaetaan rooli ja tehtävä, jotka ovat vain pelaajan itsensä tiedossa. Yhteistyössä joukkueensa kanssa pelaajat yrittävät keskustelemalla keskenään selviytyä elävinä pelin loppuun asti.

## Esipuhe

Pelin tarina sijoittuu pieneen kylään pimeälle keskiajalle, kun maailmassa oli vielä jäljellä ripaus magiaa ja hyppysellinen mystiikkaa. Pienessä kylässä tapahtuu kauheita asioita, kun kyläläisiä alkaa löytyä aamuisin kuolleena. Kaikki merkit viittaavat ihmissusiin, mutta kuka kylästä se mahtaa olla? Kyläläisten on selvitettävä syylliset tapahtumiin, ja ihmissusista on päästävä eroon keinoja kaihtamatta ennen kuin on liian myöhäistä.

## Valmistelu

Pelaajat jaetaan satunnaisesti kahteen joukkueeseen, kyläläisiin ja ihmissusiin. Yhden pelaajista on toimittava pelinjohtajana kuulumatta kumpaakaan joukkueeseen. Joukkueisiin jaon yhteydessä pelaajat saavat roolin, ja rooliin saattaa sisältyä erikoisvoimia.

## Pelin kulku

Peli etenee vaiheissa päivä ja yö kerrallaan. Öisin ihmissudet saalistaa, päivisin kyläläiset yrittävät päästä ihmissusien jäljille. Joka ilta kyläläiset voivat syyttää epäilyttäviä henkilöitä ihmissusiksi. Jos valtaosa kyläläisistä kannattaa asiaa, voidaan epäillyistä ihmissusista hankkiutua eroon. Kannattaa kuitenkin olla tarkkana, sillä yhtälailla ihmissudet yrittävät suojella itseään usuttamalla kyläläisiä toistensa kimppuun.

## Voittaminen

Ihmissudet voittavat pelin, kun kaikki kyläläiset on syöty. Kyläläiset voittavat pelin mikäli ihmissusista päästään eroon. Mutta kuka onkaan kukin? Puhuuko joku epäilyttävän paljon kiinnittääkseen huomion ihmismäisyyteensä? Hän voi olla ihmissusi. Toinen kyläläinen vaikuttaa olevan poikkeuksellisen hiljaa. Olisikohan hän ihmissusi? Tässä pelissä parhaat valehtelijat palkitaan. Roolipeli alkakoon!
